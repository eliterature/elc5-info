---
layout: translation
lang: el
---

## Κάλεσμα Υποβολής Προτάσεων

### Πέμπτη Ανθολογία Ηλεκτρονικής Λογοτεχνίας

Υποβολές προτάσεων: ~~13 Οκτωβρίου 2025 - ~~6 Ιανουαρίου 2026~~ ~~31 Ιανουαρίου 2026~~

Ο Οργανισμός Ηλεκτρονικής Λογοτεχνίας (Electronic Literature Organization - ELO) δημοσιεύει κάλεσμα για υποβολές έργων που θα συμπεριληφθούν στην Πέμπτη Ανθολογία Ηλεκτρονικής Λογοτεχνίας (Electronic Literature Collection Volume 5).

Οι ανθολογίες της ELC εκδίδονται περίπου κάθε πέντε χρόνια, ένα διάστημα κατά το οποίο μπορεί να παρατηρήσει κανείς τις τεχνοπολιτισμικές εξελίξεις και το πώς αυτές εκφράζονται, ενσωματώνονται στις ζωές μας ή φθίνουν. Τα τελευταία πέντε χρόνια, ωστόσο, παρατηρούμε μια βαθύτερη διασύνδεση του πολιτισμού, της τεχνολογίας, του κεφαλαίου και της πολιτικής επιρροής. Ενώ η Συντακτική Ομάδα της ELC παραμένει ανοιχτή σε μια πληθώρα προσεγγίσεων της ηλεκτρονικής λογοτεχνίας, αυτό το τοπίο μας παρακινεί να αναζητήσουμε ειδικά έργα που δίνουν προτεραιότητα στην συνειδητή, κριτική και αναστοχαστική αναμέτρηση με τα μέσα και τα τεχνοπολιτισμικά τοπία που τα παράγουν. Μας ενδιαφέρουν ιδιαιτέρως έργα που δίνουν προτεραιότητα στις παιδαγωγικές δυνατότητες που διευκολύνονται από την ηλεκτρονική λογοτεχνία· έργα που ανταποκρίνονται ή αναστοχάζονται σύγχρονα και επιτακτικά ζητήματα του ψηφιακού πολιτισμού όπως την ιδιωτικότητα, την επιτήρηση, τα δεδομένα, τις περιβαλλοντικές επιπτώσεις της τεχνολογίας, τα ψηφιακά δικαιώματα, την (παρα)πληροφόρηση και την πρόσβαση· και εν τέλει έργα που συνδέουν την ηλεκτρονική λογοτεχνία με άλλους τομείς και προβληματισμούς της πολιτιστικής παραγωγής.

Θεωρούμε κατάλληλη υποβολή που απευθύνεται στο κάλεσμα της Ανθολογίας οποιοδήποτε λογοτεχνικό έργο διαμορφώνεται ουσιαστικά μέσα από την ψηφιακή του φύση, είτε ζει αποκλειστικά μέσα σε οθόνες, είτε είναι προσβάσιμο σε υβριδικές μορφές, σε έντυπη μορφή ή μέσα σε φυσικούς χώρους. Αντίστοιχα, μας ενδιαφέρει να αναδείξουμε τη διαφοροποίηση μεταξύ της μορφής ενός έργου και της συγγραφικής ιδιότητας που το παράγει. Σε αυτή την κατηγορία περιλαμβάνονται, ενδεικτικά: διαδραστικές αφηγήσεις ή παιχνίδια Twine, bots, έργα που εξαρτώνται από τη γεωγραφική θέση του χρήστη (locative projects), αφηγήσεις που λαμβάνουν χώρα μέσω email ή μέσων κοινωνικής δικτύωσης, εφαρμογές βιβλίων, ηχητική/οπτική/επαυξημένη ποίηση, zines, παιχνίδια, λογοτεχνία που παράγεται με την βοήθεια υπολογιστή, fanfiction και άλλα πολλά. Παραδείγματα του φάσματος των έργων που έχουν συλλεχθεί προηγουμένως στους Τόμους 1, 2, 3 και 4 είναι διαθέσιμα στο [http://collection.eliterature.org](http://collection.eliterature.org).

Συνεχίζοντας το έργο των προηγουμένων τόμων, δεσμευόμαστε για τη διατήρηση και την τεκμηρίωση των έργων, εστιάζοντας σε πρωτοποριακά έργα που προκαλούν τους λογοτεχνικούς κανόνες. Η Συντακτική Ομάδα του ELC5 αναζητά την ποικιλομορφία μορφής, γλώσσας, ταυτότητας και κουλτούρας. Είναι ευπρόσδεκτες οι συμμετοχές σε οποιαδήποτε γλώσσα, και καλούμε ιδιαιτέρως έργα από:

- Εικαστικούς που δεν έχουν ακόμα δημοσιεύσει δουλειά τους στην Ανθολογία Ηλεκτρονικής Λογοτεχνίας.
- Εικαστικούς που εργάζονται σε κοινότητες όπου η ηλεκτρονική λογοτεχνία είναι αναδυόμενη, ή που αντιπροσωπεύει πολιτισμούς της Μέσης Ανατολής, της Βόρειας Αφρικής, των εθνών και νησιών της Ασίας, ή λοιπούς Αυτόχθονους πολιτισμούς.
- Φοιτητές και εικαστικούς που παρήγαγαν το έργο τους στο πλαίσιο ενός μαθήματος ή και αυτόνομα.
- Λοιπές ομάδες, συλλογικότητες ή εργαστήρια που ασχολούνται με όλες τις μορφές ψηφιακής γραφής και ηλεκτρονικής λογοτεχνίας.

Από την τελευταία Ανθολογία της ELC, αρκετή προσοχή έχει δοθεί στην Παραγωγική Τεχνητή Νοημοσύνη και το blockchain. Καλωσορίζουμε έργα που χρησιμοποιούν τέτοιες τεχνολογίες προκειμένου να αποδομήσουν τα ηγεμονικά μοντέλα ΤΝ και τις πλατφόρμες κρυπτονομισμάτων μέσω κριτικής και δημιουργικής προσέγγισης. Τα έργα που χρησιμοποιούν τέτοιες τεχνολογίες θα πρέπει να δίνουν προτεραιότητα στη διαφάνεια, τη σκέψη και την υπευθυνότητα όσον αφορά τα σύνολα δεδομένων, τα μοντέλα που χρησιμοποιούν, και τις περιβαλλοντικές επιπτώσεις τους, όποτε είναι δυνατόν και σχετικό. Οι δηλώσεις των δημιουργών θα πρέπει να είναι ρητές στην αναγνώριση της χρήσης τους και των αισθητικών αιτιολογήσεων του έργου.

## Σχετικά με την τεκμηρίωση και την πλοήγησης απαρχαιωμένων ή μη-προσβάσιμων έργων

Ενδιαφερόμαστε να συμπεριλάβουμε στην Ανθολογία την τεκμηρίωση έργων που λόγω απαρχαίωσης, κατάργησης της πλατφόρμας στην οποία βρίσκονταν, συγκεκριμένης τοποθεσίας, αυτοκαταστροφής ή άλλων παραγόντων, είναι μη-προσβάσιμα ή μπορεί σύντομα να γίνουν. Μας ενδιαφέρουν ιδιαιτέρως υποβολές πλοήγησης για έργα που αφορούν σε μια συγκεκριμένη τοποθεσία· είναι κατασκευασμένα για μια πλατφόρμα που δεν υποστηρίζεται πλέον· ή είναι σχεδιασμένα με τέτοιο τρόπο ώστε να είναι προσωρινά ή να αυτοκαταστραφούν προγραμματικά, όπως βίντεο ή ηχητικές καταγραφές ενός ψηφιακού κειμένου που δείχνουν τις δυνατότητες, τις ικανότητες και τη λειτουργικότητά του. Συστήνουμε να καταγράψετε το έργο σε ανάλυση τουλάχιστον 720p (1280x720) και να μην υπερβαίνετε τα 5 GB σε μέγεθος υποβολής για μεμονωμένα αρχεία βίντεο.

Για έργα όπου η πλοήγηση, παράσταση ή επίδειξη δεν έχει νόημα, ζητάμε τεκμηρίωση των βασικών χαρακτηριστικών, της αισθητικής και της ουσίας του έργου και των συνεισφορών του. Για ένα έργο XR, αυτό θα μπορούσε να περιλαμβάνει την καταγραφή μιας συνεδρίας στην οποία περιγράφονται τα αντιπροσωπευτικά στοιχεία ή οι βασικές πτυχές του έργου, και όχι απλώς ένα τρέιλερ.

## Διαδικασία υποβολής

Υποβάλετε τις συμμετοχές χρησιμοποιώντας αυτή την αίτηση.

**Παρακαλούμε υποβάλετε τα εξής**:

- Το έργο (εάν είναι λιγότερο από 1 GB συνολικά, μεταφορτώστε το ως ZIP) ή τον σύνδεσμο προς το έργο που φιλοξενείται σε πλατφόρμα όπως το Itch.io, σε web hosting, ή υπηρεσία φιλοξενίας αρχείων όπως το Dropbox ή το Google Drive.
- Τα αρχικά γράμματα των ονομάτων των συντελεστών, τον τίτλο του έργου, την περιγραφή του και τις επιλογές προσβασιμότητας του.
- Προαιρετικό) Καταγραφή πλοήγησης ή τεκμηρίωση που επιδεικνύει τα βασικά χαρακτηριστικά, την αισθητική και την ουσία εάν το έργο δεν είναι προσβάσιμο, δεν μπορεί να παιχτεί, ή δεν επιτρέπει την εύκολη αλληλεπίδραση.
- Μια σύντομη δήλωση του εικαστικού/δημιουργού, συμπεριλαμβανομένων τυχόν σχετικών προειδοποιήσεων για ευαίσθητο περιεχόμενο (μέχρι 200 λέξεις).

**Καταληκτική Ημερομηνία**: ~~6 Ιανουαρίου 2026~~ ~~31 Ιανουαρίου 2026~~

## Η Συντακτική Ομάδα της ELC5

- Dan Cox
- Élika Ortega
- Dani Spinosa
- Zach Whalen

## Ερωτήσεις

Email: [elcvol5@gmail.com](mailto:elcvol5@gmail.com)
