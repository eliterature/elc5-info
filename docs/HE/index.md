# קול קורא להגשות

אוסף ספרות אלקטרונית כרך 5  
 קבלת הגשות: 13 באוקטובר 2025 \- 6 בינואר 2026

ארגון הספרות האלקטרונית (ELO) מעוניין בהגשות עבור כרך 5 של **אוסף הספרות האלקטרונית** (ELC).

אוספי ELC מתפרסמים כל חמש שנים לערך, תקופה שחושפת כיצד שינויים טכנו–תרבותיים מתעוררים, מתגבשים ומתפוגגים. עם זאת, בחמש השנים האחרונות ראינו שזירה עמוקה יותר בין תרבות, טכנולוגיה, הון והשפעה פוליטית. בעוד אנו, חבר העורכים של ELC, עודנו מקדמים בברכה ריבוי של גישות לספרות אלקטרונית (e-lit), תמונת נוף זו מניעה אותנו לחפש בפרט יצירות שמקדמות עיסוק ביקורתי, מכוון ורפלקסיבי במדיה ובנוף הטכנו–תרבותי המייצרים אותן; שמקדמות פדגוגיות המתאפשרות על ידי e-lit; שמגיבות או חושבות על נושאים בוערים של תרבות דיגיטלית עכשווית כגון פרטיות, מעקב, דאטה, השפעות סביבתיות, זכויות דיגיטליות, (דיס)אינפורמציה ונגישות; ובעיקר, יצירות הקושרות בין e-lit למרחבים וסוגיות אחרים של ייצור תרבותי.

אנו מחשיבים כיצירות ספרות מתאימות כל יצירה המעוצבת ביסודה על ידי אופייה הדיגיטלי, בין אם הן מתקיימות על מסכים בלבד, בפורמטים היברידיים, בדפוס, או במרחבים פיזיים. בדומה לכך, אנו מעוניינים לתת במה למגוון של צורות ומחברים. זאת לרבות, אך לא רק: יצירות Twine, בוטים, פרויקטים מבוססי מקום, נרטיבים המתרחשים דרך דואר אלקטרוני או מדיה חברתית, אפליקציות ספרים, שירה פונטית/חזותית/רבודה (AR), פנזינים, משחקים, ספרות מחוללת מחשב, יצירות פנפיקשן ועוד. דוגמאות למנעד הכתיבה שנאספה בעבר בכרכים 1, 2, 3 ו־4 זמינות ב־ [https://collection.eliterature.org](https://collection.eliterature.org).

כמנהג כרכים קודמים, אנו מחויבים לשימור ותיעוד, בדגש על יצירה חדשנית המאתגרת נורמות ספרותיות. חבר העורכים של ELC5 מחפש גיוון של צורה, שפה, זהות ותרבות. לכן, ערכים בכל שפה יתקבלו בברכה. העורכים מקדמים בברכה במיוחד יצירות מאת:

* אומנים שטרם ראו אור באוסף הספרות האלקטרונית.  
* אומנים הפועלים בקהילות שבהן ה־e-lit בראשיתו, או e-lit המייצג את תרבויות המזרח התיכון וצפון אפריקה, עמים ילידיים ואומות ואיים באסיה.  
* תלמידים ואומנים שיצרו יצירות בכיתה או בעצמם.  
* קבוצות אחרות, קולקטיבים או מעבדות המושקעות בכל צורות הכתיבה הדיגיטלית והספרות האלקטרונית.

מאז כרך ה־ELC האחרון, ניתנה תשומת לב רבה לבינה מלאכותית מחוללת (GenAI) ולבלוקצ'יין. אנו מקדמים בברכה יצירות המשתמשות בטכנולוגיות כאלו כדי לעשות הזרה למודלי AI הגמוניים ופלטפורמות קריפטו דרך עיסוק יצירתי וביקורתי. יצירות המשתמשות בטכנולוגיות כאלו צריכות לשים דגש על שקיפות, דיון מושכל ואחריותיות תוך התייחסות פרטנית למאגרי נתונים, מודלים והשפעות סביבתיות ככל שהדבר אפשרי ורלוונטי. הצהרות המחברים צריכות להתייחס במפורש לשימושים בהם ולרציונל האסתטי של היצירה.

## לגבי תיעוד ו־Traversals של יצירות מיושנות או בלתי נגישות

אנו מעוניינים לכלול תיעוד של יצירות שבשל התיישנות, השבתת פלטפורמות, היותן תלויות אתר (site specific), השמדה עצמית או גורמים אחרים הפכו או עלולות להפוך בקרוב לבלתי נגישות. אם יצירה היא תלוית מקום; נבנתה או תוכננה עבור פלטפורמה שאינה נתמכת עוד; או שתוכננה כך שתהיה זמנית או שטבעה השמדה עצמית, אנו מזמינים הגשות של Traversals ("סיורים") – הקלטות וידאו ואודיו של יצירת הטקסט הדיגיטלי שמציגות את האפשרויות, היכולות והפונקציונליות שלו. אנו ממליצים להקליט את היצירה ברזולוציה של לפחות (1280x720) (720p) ולא לחרוג מ־5GB בגודל בהגשה כקובץ וידאו יחיד.

ליצירות שעבורן Traversal, מיצג או הדגמה אינם הגיוניים, אנו מבקשים תיעוד של תכונות הליבה, האסתטיקה ומהות היצירה ותרומותיה. ליצירות מציאות מורחבת (XR), זה יכול לכלול הקלטה של ​​סשן עם אלמנטים מייצגים או היבטי ליבה של היצירה ולא להוות רק קדימון ליצירה.

## כיצד להגיש

נא לשלוח הצעות באמצעות [טופס זה](https://forms.gle/Ftir1rj4NBoBBNJJA).

**נא לשלוח את הפרטים הבאים:**

* היצירה (אם היא פחות מ־1GB סה"כ כ־ZIP) או קישור ליצירה שמתארחת בפלטפורמה כמו [Itch.io](https://itch.io), אירוח אתרים או שירות אירוח קבצים כמו Dropbox או Google Drive.  
* מטא נתונים ראשוניים של המחבר/ים, כותרת היצירה, תיאור היצירה ואפשרויות הנגישות של היצירה.  
* (אופציונלית) הקלטת Traversal או תיעוד המדגימים תכונות ליבה, אסתטיקה ומהות אם לא ניתן לגשת, לנגן או להפעיל את היצירה בקלות.  
* הצהרת אומן/מחבר קצרה, כולל אזהרות תוכן רלוונטיות (\~200 מילים).

 **מועד אחרון: 6 בינואר 2026** (בכל מקום בעולם, AoE)
 
# חבר העורכים של ELC5

* Dan Cox  
* Élika Ortega  
* Dani Spinosa  
* Zach Whalen

### **שאלות?**

דוא"ל: [elcvol5@gmail.com](mailto:elcvol5@gmail.com) 

